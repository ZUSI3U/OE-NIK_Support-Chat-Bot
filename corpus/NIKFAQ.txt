A felsőoktatásban hallgatók a 2019/2020-as tanév első és második féléves matricát, illetve a 2020/2021-es tanév első féléves matricát is használhatják.
A járványügyi veszélyhelyzetet február 23-án további 90 napra, azaz 2021. május 23-ig hosszabbították meg
A közlekedési szolgáltatók pedig ennek megszűnését követően 60 napig fogadják majd el a diákigazolványokat, vagyis várhatóan egészen július 21-ig utazhattok kedvezményesen a korábbiakban felsorolt tanévek matricájával érvényesített plasztikkártyákkal.
A Telefonkönyv menüpontban található keresőben megtaláljátok az Óbudai Egyetemen tanító tanárok és munkatársak elérhetőségeit. <a href="https://nikhok.hu/telefonkonyv/" target="_blank"> link </a>
Az ösztöndíjak leghamarabb a hónap 10. napján kerülnek kiutalásra.
A kiírt tételeket Neptunban, a Pénzügyek/Ösztöndíjak menüben láthatod.
Az alábbi linken megtalálható az összes, Neptunban használt kód, rövidítés. <a href="https://neptun.uni-obuda.hu/kod" target="_blank"> link </a>
Passzív félév:
ßMinden esetben a Tanulmányi Osztálynak kell ezt jelezni. Ha egymás után 2 félévet szeretnél passziváltatni, akkor ezt az első félév letelte után megint jelezni kell!
$A passzív félév alatt a jogviszony szünetel, az egyetem semmilyen szolgáltatása sem használható, a diákigazolvány érvénytelen.
Az első és legfontosabb, hogy a beiratkozástól számított a 4 aktív félév során gyűjtsetek össze 55 kreditet. Ebbe akkreditált kreditek nem számítanak bele, szabadon válaszható tárgyak viszont igen. Akinek ez nem sikerül, azt az illetőt az Egyetem elbocsátja.
A második mérföldkő minden év júliusában esedékes. Ekkor minden hallgatónak az előző két aktív félévét megvizsgálják
Ha a tantervileg előírt kreditek felét nem szerezte meg valaki, akkor költségtérítéses finanszírozással folytatja tanulmányait.
Harmadik félév után van lehetőség az egyetemen szakosodásra, ha az előkövetelményeket teljesítetted. További információkat a az alábbi linken találsz. <a href="https://to.nik.uni-obuda.hu/altalanos-tudnivalok/" target="_blank"> link </a> 
Office és regisztráció:
ßAz Óbudai Egyetem hallgatói ingyenesen tölthetik le és telepíthetik akár 5+5 asztali számítógépre és okos eszközre az Office 365 ProPlus programcsomagot.
$A regisztrációt követően a portal.office.com oldalon van lehetőség belépni.
Átsorolás és önköltséges finanszírozási forma:
ßKét aktív félév alatt 36 kreditet kell teljesítened és legalább 3,00-as súlyozott tanulmányi átlaggal kell, hogy rendelkezz.
$Ha nem teljesíted, akkor önköltséges finanszírozási formára sorolnak át. /TVSZ 19. § (2)/ 
$A 2019/2020-as tanév tavaszi félévében a hirtelen bekövetkező pandémiás helyzetre való tekintettel nem volt átsorolás az egyetemeken
$A 2020/2021-es tavaszi félévben viszont már önköltséges finanszírozási formára sorolják át azon hallgatókat, akik nem felelnek meg a fent említett elvárásoknak.
Kérvény és átsorolás:
ßAz átsorolásra vonatkozó (állami bennmaradás) előírások teljesítése esetén van lehetőség kérvénnyel visszakerülni az önköltséges finanszírozási formára átsoroltak helyére.
$A kérvény elbírálásának az eredményéről a Tanulmányi Osztály tájékoztatja az érintetteket.
Állami támogatás:
ßAz állam 12 félévet támogat összesen, amely eloszlik BSc és MSc képzésre. (Tehát 12 félév az, amit az állam fizet neked, amennyiben a teljesítményed indokolja ezt.)
$Mindkét képzés támogatása maximum 2 félévvel lehet több.
A BSc képzés 7 félév a NIK-en, tehát 7 + 2 = 9 félévet támogat az állam.
A BProf képzés 6 félév a NIK-en, tehát 6 + 2 = 8 félévet támogat az állam.
Az MSc képzés 4 félév a NIK-en, tehát 4 + 2 = 6 félévet támogat az állam.
Félév és támogatott, állami:
ßHa a BSc képzésedet 9 félév alatt fejezed be, akkor MSc-re már csak 3 félév támogatottad marad.
$A további féléveket önköltséges képzésen természetesen folytathatod.
$Ha egy másik felsőoktatási intézményben már elkezdted tanulmányaidat, vagy újrajelentkeztél, és ezek után jelentkeztél át ide, akkor az állami ösztöndíjas félévekből ezt le kell vonni.
$Tehát például, ha máshol jártál már 3 félévet, akkor az állami ösztöndíjas keretből le kell vonnod ezt a mennyiséget, vagyis 12 – 3=9 féléved maradt. /TVSZ 18.§ (1) (2)/
$A 11. (aktív) félév után, a képzési díjat visszamenőleg ki kell fizetni. /TVSZ 20.§ (a)/
$Az állami féléveket vissza kell fizetni, ha kirúgnak.
Jogviszonyigazolás:
ßHallgatói jogviszonyigazolást már a Neptun rendszeren keresztül, az Ügyintézés/Kérvények menüpont alatt is tudsz kérni.
$A kérvényeket a Neptun rendszeren belül, az Ügyintézés/Kérvények menüpont alatt találhatsz, illetve az alábbi linken. <a href="https://to.nik.uni-obuda.hu/nyomtatvanyok/" target="_blank"> link </a>
Akkreditációs kérelem:
ßAkkreditációs kérelmet a Tanulmányi Osztály felé kell jelezni a beiratkozás keretében (felvételi tájékoztató levélben szereplő dátumig).
$Abban az esetben lehet az elbírálás pozitív, ha a két tárgy követelményrendszere minimum 70%-ban megegyezik.
$A kérelmet a Tanulmányi osztály honlapjáról lehet letölteni
$Az akkreditált kreditek sem a költségtérítéses átsorolásba, sem a 4 félév után kötelezően teljesített 55 kreditbe, sem a tanulmányi ösztöndíjba nem számít bele!
Első félév menete:
ßElső féléves hallgatóként a tárgyakat a Tanulmányi Osztály veszi fel neked, ez legkésőbb a Regisztrációs hét végéig megjelenik neked Neptunban.
$Második félévtől már saját magadnak kell felvenned a tárgyaidat.
A legtöbb, egyetem elvégzéséhez szükséges programot megtaláljátok az adott tárgy Moodle kurzusában, illetve az alábbi linken. <a href="https://portal.azure.com/?Microsoft_Azure_Education_correlationId=2b68f1af-3910-418c-bd59-a044f7ab921c#blade/Microsoft_Azure_Education/EducationMenuBlade/software" target="_blank"> link </a> 
A legtöbb ember nincs tisztában azzal, hogy az informatika milyen nagymértékben része az életünknek.
Használjuk ugyan az internetet, de nem is gondolnánk, hogy már a legegyszerűbb háztartási gépeket is processzorok irányítják.
Hogy megnyugtassunk: a háztartási gépeknél sokkal érdekesebb témákról fogsz piacképes, gyakorlati ismereteket szerezni nálunk.
Informatikai világcégekkel és szakmal partnereinkkel szorosan együtt működve folyamatosan aktualizáljuk, időről időre teljesen megújítjuk képzési programunkat, azért, hogy a végzéskor azonnal olyan tudás birtokában legyél, amelynek segítségével sikeresen elhelyezkedhetsz.
Képzési szintek:
ßAz Óbudai Egyetem Neumann János Informatikai Kara a mérnök informatikus képzés mind három, nemzetközileg is elismert szintjén (BSC,MSc, PhD) kínál végzettséget.
$A BSC képzésben 7 félév alatt olyan gyakorlat orientált végzettséghez juthatsz, amivel rögtön munkába állhatsz. 
Doktori és MSC:
ßAki jobban el szeretne mélyülni az informatika világában, az további 4 félév tanulással megszerezheti az MSC végzettséget. 
$Akik az informatika tudományos kérdései iránt érdeklődnek, azok számára az Alkalmazott Informatikai Doktori Iskola ad lehetőséget a továbbtanulásra, az egyéni fejlődésre.
Képzés célja:
ßKarunk ismert és elismert célja, gyakorlatorientált informatikai képzés biztosítása, amely versenyképes tudással, naprakész technológiai ismeretekkel járul hozzá a Neumann János Informatikai Karon végzettek azonnali munkaerő-piaci elhelyezkedéséhez.
$Képzésünk olyan területen nyújt széleskörű ismereteket és szaktudást, amely úgy a hazai, mint a nemzetközi piac egyik legdinamikusabban fejlődő ágazata.
Alapképzés (Bsc képzés):
ßAz alapképzés során gyakorlati szoftverfejlesztési és alkalmazói ismeretekkel rendelkező, a munkaerőpiac igényeinek megfelelő szakemberré válsz, aki ugyanakkor rendelkezik kellő elméleti alapokkal ahhoz, hogy később MSc szinten folytathassa tanulmányait. 
$Alapképzésünk célja, hogy versenyképes tudással, naprakész technológiai ismeretekkel fejezd be tanulmányaidat, és sikeresen tudj elhelyezkedni a munka világában.
$Ha a mérnökinformatikus alapszakra jelentkezel hozzánk, akkor megfelelő tudással fogsz rendelkezni az alábbi területeken: korszerü programozási és szoftvertechnológiai ismeretek; a legmodernebb és legkeresettebb grafikus programozási környezetek használata; adatbázisok tervezése, létrehozása és továbbfejlesztése; korszerü operációs rendszerek és számítógépes hálózatok telepítése, konfigurálása, illetve továbbfejlesztése; szerverszolgáltatások telepítése és üzemeltetése; hálózatba kapcsolt számítógéprendszerek adatbiztonsága; alkalmazásfejlesztés mobilplatformokon (Android, iOS); elektronikus berendezések irányítását és szabályozását végző cél-számítógéprendszerek tervezése és programozása; speciális üzleti szoftverrendszerek testre szabása, üzemeltetése.
Szakterület:
ßEzeken az informatikai ismereteken túl egy-egy választott szakterületen (például bioinformatika, robotalkalmazások, intelligens informatikai rendszerek) további elmélyült ismereteket, illetve gyakorlatot szerezhetsz a mérnökinformatikus alapképzésünkön.
$A mérnökinformatikus alapképzés nappali és esti tagozaton egyaránt 7 féléves. 
A diplomához mindkét mérnökinformatikus tagozaton 210 kreditpont teljesítése szükséges. 
Ha nálunk tanulsz, akkor az első néhány félévben széles szakmai alapismereteket kapsz, amit az informatikai törzsanyag elsajátítása követ. 
A mérnökinformatikus alapképzés törzsanyaga rendszertechnika, szoftvertechnológia és informatikai rendszerek modulokból áll. 
Szakirányok és specializáció (mérnökinformatikus):
ßA mérnökinformatikus alapképzés 4. félévében választhatod ki az érdeklődésednek leginkább megfelelő szakirányt, amely a választott területen elmélyült, speciális, elméleti és gyakorlati ismeretek megszerzését biztosítja számodra az informatika valamely kurrens alkalmazási területén. (Szoftvertervezés és -fejlesztés; Felhő szolgáltatási technológiák és IT biztonság; Big data és üzleti intelligencia; IOT, beágyazott rendszerek és robotika; Mesterséges inteligencia)
$Az alapozó, illetve a szakirányi képzés során megfelelö számú választható tantárgy teljesítését is várjuk tőled. 
A mérnökinformatikus alapképzés utolsó évében a fő cél a szakdolgozat elkészítése, amelyet az úgynevezett kooperativ képzésben, a gyakorlati idő alatt, akár a cégeknél is megírhatsz.
Szoftvertervezés és -fejlesztés specializáció (mérnökinformatikus):
ßA szoftvertervezés és -fejlesztés specializáció célja a gyakorlati szoftverfejlesztésben jártas hallgatók ismereteinek mélyítése, haladó problémamegoldó módszerek ismertetésén keresztül. 
$A specializációnak nem célja egy adott programozási nyelvben való elmélyedés, vagy további programozási nyelvek bemutatása, ehelyett olyan elméleti és gyakorlati ismeretekre helyezzük a hangsúlyt, amelyek hosszú távon hasznosíthatóak lesznek a szoftver fejlesztő tudástárában. 
$A specializáción a hallgatók mélységeiben megismerkednek a párhuzamos programozással, párhuzamos és elosztott programtervezési mintákkal, szinkronizációs eszközökkel, az adatpárhuzamos paradigmával, grafikus processzorok gyakorlati programozásával megismerkednek a nagyvállalati szoftverfejlesztés sajátosságaival, verzió- és kiadáskövetéssel, haladó szoftverteszteléssel, modern szoftvertechnológiai eszközökkel, haladó tervezési technikákkal, haladó algoritmusokkal, alapvető és különleges optimalizációs módszerekkel.
Felhő szolgáltatási technológiák és IT biztonság specializáció (mérnökinformatikus):
ßFelhő szolgáltatási technológiák és IT biztonság specializáció (mérnökinformatikus) egyrészt lefedi az IT infrastruktúrák legfontosabb összetevőinek, a hálózati, a tárolási és a számítási rétegek kialakításához és menedzseléséhez kapcsolódó legfontosabb területeket. Különös tekintettel az informatikai biztonság kérdéskörére és a lehetséges virtualizálási megoldásokra. 
$A specializáció másrészt nagy hangsúly fektet az e fölött kialakított, alapvetően elosztott IT rendszerek (platformok) szerver oldali sajátosságaira és kurrens technológiáira, mint például a felhőszolgáltatások vagy a konténer megoldások. 
$A specializáció célja, hogy rendszer szemléletet adjon például az IOT, a Big Data és a DevOps címkékkel fémjelzett átfogó tématerületek azon kihívásai kapcsán, amik a szükséges informatikai eröforrások (infrastruktúra) hatékony kihasználását és biztonsági vetületeit érintik.
Big data és üzleti intelligencia specializáció (mérnökinformatikus):
ßA big data és üzleti intelligencia specializáció célja, hogy a legkeresettebb IT-területekhez tartozó üzleti intelligencia, bigdata, adatbányászat, haladó adatbázisok témakörében elméleti ismereteket, és piaci körülmények között jól hasznosítható gyakorlati képzéseket nyújtson az érdeklödó hallgatóknak.
$A specializáción, valójában erre a kérdésre kutatjuk a választ: "Hogyan lesz az adatból üzleti érték?" és vizsgáljuk a technológiai lehetőségeket a hatalmas adatmennyiségek világában.
$A specializáció keretein belül a hallgatók megismerkednek korszerű adatbázis-kezelő rendszerekkel, vállalati információs rendszerekkel, adattárházak fejlesztésével, adatbányászati módszerekkel és a 'big data' témakört érintő legújabb technológiákkal.
IOT, beágyazott rendszerek és robotika specializáció (mérnökinformatikus):
ßAz IOT, beágyazott rendszerek és robotika specializáció azokat a hallgatókat várja, akik érdeklődnek a számítógépek müködésének mélyebb megismerése iránt és kedvet éreznek a processzorok közvetlen programozásában rejlö lehetóségek megismerésére és kiaknázására, valamint motiváltak gépek (robotok) vezérlésének megismerésére, kifejlesztésére, melynek során irányítástechnikai, méréstechnikai, továbbá nagy megbízhatóságú idő- és tárhelykritikus programozási feladatokat oldanak meg.
$A specializáción megszerzett kompetenciák jó belépési lehetóséget biztosítanak számos, országosan és nemzetközi szinten ismert céghez, ahol mikrokontrolleres, vagy beágyazott PC-s környezetben történik a fejlesztés.
Mesterséges inteligencia specializáció (mérnökinformatikus), miként a neve is tükrözi, a specializáció kiemelt hangsúllyal kezeli a mesterséges intelligencia és a gépi tanulás területét. Ennek megfelelóen számos tárgyat vezet és jelentős publikációs aktivitással bír az ágens alapú modellezés, neurális hálózatok gyakorlati alkalmazásai, valamint a gépi látás és képfeldolgozás területén.
A gyakorlatorientált üzemmérnök-informatikus képzés célja, a mérnökinformatikus BSc képzéshez képest, rövidebb idő alatt (6 félév) megszerezhető piacképes gyakorlati tudás megszerzése a hallgatók számára, ezáltal a hazai informatikus munkaerőpiacon egyre erősödó szakemberhiány csökkentése.
További cél olyan informatikai üzemmérnökök képzése, akik képesek műszaki informatikai alkalmazások és informatikai infrastrukturális rendszerek és szolgáltatások telepítésére, üzemeltetésére és adott szoftver platformon történő fejlesztésére, valamint azok adat- és programrendszereinek megismerésére, továbbá az ezekhez kapcsolódó feladatok megoldása szempontjából releváns tudásra tegyenek szert.
Az üzemmérnök alapképzés nappali tagozaton 6 féléves. 
Az üzemmérnök oklevél megszerzéséhez 180 kredit teljesítése szükséges. 
Az üzemmérnök alapképzésen természettudományos, gazdasági és humán alapismeretek után a szakmai törzsanyagok elsajátítása következik, kiegészítve (szoftvertervezés és- fejlesztés/ kiberbiztonsági) specializációkkal.
Az üzemmérnök alapképzésen a szakmai gyakorlat egyéni vagy csoportmunkában erre alkalmas szervezetnél vagy a felsőoktatási intézményi gyakorlóhelyen teljesítendő legalább nyolc hétig tartó projekt-struktúrájú gyakorlat.
A kiberbiztonság specializáció (üzemmérnök) célja megismertetni a hallgatókkal az IT rendszerek biztonsági problémáit, sérülékenységeit, az azok megoldására alkalmazott korszerű módszereket és technológiákat. A kiberbiztonság specializáción (üzemmérnök) olyan üzemmérnök-informatikusok képzésére törekszünk, akik képesek a korszerű IT rendszerekben felmerülő biztonsági problémák azonosítására, feltárására, a problémák megoldásához szükséges praktikus tervezési és fejlesztési feladatok elvégzésére, valamint a mélyebb elméleti alapokra (Pl. kriptográfiára) épülő módszerek és rendszerek megértésére és alkalmazására.
Üzemmérnök, szoftvertervezés és -fejlesztés specizalizáció:
ßA szoftvertervezés és -fejlesztés specizalizáció (üzemmérnök) célja, hogy a hallgatók átfogó ismereteket kapjanak a szoftverek tervezésének, fejlesztésének és üzemeltetésének alapvető területeiről. Ez magába foglalja a programtervezés alapjait (alapvető architektúrák, üzemeltetési kérdések), a szerver- (programozási nyelvek, keretrendszerek, protokollok) és kliensoldali (JavaScript, Android, iOS) alkalmazásfejlesztési technikákat és egyéb kapcsolódó témaköröket (verziókezelés, tesztelés, telepítés, üzemeltetés). 
$A szoftvertervezés és -fejlesztés specizalizáció (üzemmérnök) hallgatói a félévek során megismerkednek a nagyobb projektek fejlesztésének menetével, a nagyvállalati szoftverfejlesztés sajátosságaival (csapatmunka, fejlesztési módszertanok). A szakdolgozat tárgy keretein belül pedig egy saját, kellően komplex alkalmazást fejlesztenek a tanult módszerek gyakorlati alkalmazásával.
MSC képzések:
ßA mérnökinformatikus MSc képzésben résztvevők alkalmassá válnak új informatikai rendszerek és eszközök tervezésére, informatikai rendszerek fejlesztésére és integrálására, informatikai célú kutatás-fejlesztési feladatok ellátására. Az alapdiploma megszerzése után tanulmányodat közvetlenül - esetleg néhány év munka után - mesterszinten (MSc) folytathatod, akár hazánkban, akár külföldön.
$A képzés célja olyan mérnökök képzése, akik az informatika szakterületéhez kapcsolódó természettudományos és specifikus műszaki ismeretek magas szintű elsajátítását követően képesek új informatikai rendszerek és eszközök tervezésére, informatikai rendszerek fejlesztésére és integrálására, az informatikai célú kutatási-fejlesztési feladatok ellátására, koordinálására, tanulmányaik PhD képzés keretében való folytatására. 
$A mérnökinformatikus MSc fokozat megszerzéséhez 120 kredit összegyűjtése szükséges. A mérnökinformatikus MSc-n robotika és az orvosi mérnökinformatikai (képfeldolgozás, szenzormodalitások, felhöszámítások, Big Data tématerületek) specializációkat megfelelően alátámasztott matematikai és mérnökinformatikai elméleti alapozó tárgyakkal vezetjük be, majd az egyetem kutatóközpontjai és ipari kapcsolataink által keresett gyakorlati tárgyakkal és feladatokkal oktatjuk. 
$A képzés 4 féléve elsősorban az interdiszciplinaritásra épít és két rendkívül dinamikusan fejlődő területre fókuszál, mely ötvözi az ipar által kért gyakorlatorientáltságot, de ugyanakkor kutatás-fejlesztési szempontból is kellő elméleti tudással ruházzák fel a képzést elvégzö hallgatókat.
A mai tipikusan inter- és multidiszciplináris munkakörnyezetben nagy szükség van erős elméleti alapokkal rendelkező, a műszaki alkalmazások körében felmerült matematikai problémák elemzésére és hatékony megoldására képes szakemberekre. Az alkalmazott matematikus mesterszakunk a műszaki matematika szakiránnyal az országban egyedülálló, hiánypótló képzést jelent ezen a területen. 
Alkalmazott matematika és MSC:
ßAz alkalmazott matematika a matematika egy olyan területe, amely a műszaki- és természet-tudományokban, az iparban és gazdaságban alkalmazott matematikai módszerekre koncentrál, a felmerülö problémákat modellezi, modellek segítségével elemzi és tanulmányozza, megoldásukra módszereket fejleszt és alkalmaz, és algoritmikus eszközöket nyújt a vizsgálatukhoz. 
$Az Óbudai Egyetem alkalmazott matematikus MSC képzése a mérnöki alkalmazási területekre koncentrál, felhasználva az egyetem műszaki karjainak szakmai hátterét, ipari kapcsolatait. 
$Az alkalmazott matematikus MSc-n végzettek képesek lesznek: a műszaki problémák matematikai modellezésében hatékonyan együttműködni fejlesztőmérnökökkel, az innovatív mérnöki gyakorlatban előforduló problémák matematikai megoldására, a műszaki életben előforduló problémák numerikus megoldására, számítógépek hatékony alkalmazására.
$Az alkalmazott matematikus MSc szakra bármely BSc vagy MSc oklevéllel rendelkezd hallgató jelentkezhet. Az elsajátítandó tudás tekintetében a matematika, alkalmazott matematika, informatikus, fizikus és mérnök végzettséggel rendelkező hallgatók előnyt élveznek az alkalmazási és/vagy az informatikai ismeretek területén.
A szakmai gyakorlat elvégzése elengedhetetlen a diploma megszerzéséhez. Szerencsére a kar kiválló céges kapcsolatokkal rendelkezik, Így könnyen megtalálhatod leendő munkahelyedet már az egyetem elvégzése közben is.
Duális képzés:
ßAz Neumann János Informatikai Kar mindig is kiemelkedő figyelmet fordít a duális képzésre. Éppen ezért 2018-tól mind BSc és mind MSc mérnökinformatikus szak keretein belül is lehet jelentkezni a képzésre. 
$A duális képzés során egyidejűleg leszel az egyetem hallgatója, és a gyakorlati oktatást adó vállalataink egyikének gyakornoka. 
$A duális képzés alatt naprakész szakmai gyakorlati ismereteket sajátíthatsz el, megismerkedhetsz a legújabb technológiákkal, elmélyítheted az angol nyelvtudásod, miközben szakmai tudásra és tapasztalatra teszel szert. 
$A duális képzés teljes időtartalmára a fizetés is biztosítva van.
Az országban elsöként, 1995-ben vezettük be informatika szakterületen a kooperatív képzést a közel végzős hallgatóink számára, mely az Egyetem nappali alapképzéséhez kapcsolódó (záróvizsgát megelőző) önkéntes, kiegészítő gyakorlati modult jelent.
Önkéntes (záróvizsgát megelőző), kiegészítő gyakorlati modul keretében hallgatóink külsö intézményeknél, cégeknél (az informatika gyakorlati művelőinél) szereznek hasznos szakmai ismereteket és részt vesznek komplex informatikai mérnöki feladatok megoldásában. 
A képzés részeként a hallgató témájában szakmai gyakorlatához illeszkedő szakdolgozatot készít, valamint egyetemünkön kiegészítö szakmai modult (tantárgycsoportot) hallgat, majd a képzési félévet évet követően teszi le záróvizsgáját. 
Kooperatív képzés:
ßA kooperatív képzést a nappali tagozatos alap- és mester szakos informatikus mérnök hallgatók választhatják, a pontos feltételeket a megfelelő tantervek szabályozzák. 
$A kooperatív képzés egy hivatalos megállapodásban rögzített hármas együttműködés a hallgató, az egyetem és a partnercégek között.
A gyakorlati képzés színtere 11 korszerűen felszerelt, 25 munkaállomásos számítógépes és 5 speciális laboratórium. 
Laborjaink a legújabb, többmagos Intel-processzoros számítógépekkel vannak felszerelve.
200 ezer szakkönyvel, 500 belföldi és 100 külföldi folyóirattal, továbbá elektronikus tananyagokkal és jegyzetekkel segítjük hallgatóink felkészülését.
Vidéki hallgatóink közel 85%-a számára tudunk elhelyezést biztosítani. Budapesten 5 kollégium közül is választhatnak a hallgatók.
A Neumann János Informatika Kar és az Egyetemi Kutató és Innovációs Központ (EKIK) keretein belül számos kutatóközpont és labor működik, ahol gyakorlatorientált, színvonalas és részletekre kiterjedő kutatás zajlik. (Kiberfizikai Rendszerek Intézet; Szoftvertervezés és -fejlesztés Intézet; Bejczy Antal iRobottechnikai Központ; Az Élettani Szabályozások Kutatóközpont; BioTech Kutatóközpont)
Kiberfizikai Rendszerek Intézet: Hardver programok és beágyazott rendszerek (robotrepülőgépek feljesztése, beágyazott rendszerek fejlesztése); Speciális alkalmazások fejlesztése robotrepülögépek (drónok) felhasználásával; Goethe Gait Lab Biomechanikai Mozgáslabor (kinematika, járásvizsgálat)
Szoftvertervezés és -fejlesztés Intézet: High Performance Computing (mesterséges intelligencia, képfeldolgozás)
Bejczy Antal iRobottechnikai Központ speciális laboratóriumokkal, nagy értékű és korszerű eszközparkkal rendelkezik. Kiemelendő a BARK-ban müködő robot-park: da Vinci sebészeti robotrendszer, a humanoid robotok és a korszerú ipari robotkarok. Specializáció keretein belül robotrendszerek programozásával, kinematikájával és dinamikájával ismerkedhetnek meg a hallgatók. Az Élettani Szabályozások Kutatóközpont 2013-ban alakult, és a mérnökinformatikai tudásanyagot igyekszik hasznosítani orvosi problémák megoldására. Négy fő kutatási területre összpontosít: daganatos betegségek modellalapú szabályozása, mesterséges hasnyálmirigy, valamint hemodialízis gépek szabályozása, biostatisztikai adatok elemzése.
BioTech Kutatóközpont szintén az EKIK keretein belül működik. Feladata, hogy integrálja az egyetemen folyó egészségügyi mérnöki kutatásokat és a kutatási és fejlesztési projektjein keresztül lehetőséget biztosítson az egyetemi kutatóknak és hallgatóknak a tématerület széles körú művelésére. Három főbb fejlesztési iránnyal foglalkozik: nagyfelbontású képek elemzése, távoli páciens monitorozás, gyors prototípus gyártás.
Külföld és Erasmus:
ßA külföldi egyetemeken történő tanulás lehetőségével a középkortól a legújabb időkig éltek az egyetemi hallgatók, a képzésük részévé vált. 
$A külföldi képzés és szakmai gyakorlat során olyan ismeretek, kompetenciák és képességek megszerzésére nyílik lehetőség, amelyeket későbbi tanulmányaik, illetve munkavállalásuk során haszonnal használhatnak, sőt előnybe is kerülhetnek ezáltal. 
$A munkatársak oktatási és képzési célú mobilitási tevékenységeket valósíthatnak meg, és a megszerzett ismereteket, képességeket munkájuk során tudják hasznosítani. 
$Az Óbudai Egyetem a CEEPUS, az Erasmus és Campus Mundi programok keretében szervezetten támogatja az intézményben tanulók és oktatók külföldi tapasztalatszerzését.
Hallgatói Önkormányzat:
ßA Hallgatói Önkormányzat azért van jelen az egyetemen, hogy Neked, Hallgatónak, kellemesebbé tegyük az itt eltöltött időt.
$Természetesen gondolunk itt a különböző rendezvényre, bulikra, melyeket remélhetőleg hamarosan a megszokott kerékvágásban szervezhetünk ismét számotokra. (Gólyatábor; Korsó- és Gyűrűavató; Kockanap; Nikewar Esport Bajnokság; Összegyetemi Rendezvények)
Gólyatábor:
ßAz első éveseknek a gólyatáborban van lehetőségük először találkozni egymással, ismeretségek és barátságok kialakítására, amelyek az elkövetkező féléveken keresztül tartani fognak. Jó érzés már úgy menni a regisztrációs héten az iskolába, hogy sok-sok ismerős arc van, akikkel sztorizgatni lehet.
$A gólyatáborban találkoznak felsőbbévesekkel, akik a szervezők, illetve a csapatkapitányok szerepét töltik be. Idősebb hallgatók ismerettsége is sokszor hasznosnak tud bizonyulni, amikor felmerül félév közben jó pár kérdés, tőlük lehet kérdezni, mert jó eséllyel választ is tudnak adni. Amennyiben óbudais leszel, mindenképp várunk Téged is a Gólyatáborba!
Korsóavató és gyűrűavató:
ßA korsóavató a legnívósabb eseményeink közé tartozik, ahol a Gólyatáborban eltöltött hatalmas buli után a gólyák egy formálisabb eseményen vesznek részt. A szakest korsóavató része a Gólyákra vonatkozik, ők ugyanis mint elsőéves egyetemisták most kezdték a tanulmányaikat a Neumann János Informatikai Karon, és azzal, hogy részt vesznek ezen a ünnepélyes estén már igazi NIK-es hallgatóként nézhetnek korsójuk fenekére.
ßA gyűrűavató rész pedig a végzős hallgatóknak szól, akik tanulmányaikat és életüknek ezt a szakaszát lezárják, eme nemes eseményen keresztül.
$A korsó-, illetve gyűrűavatón továbbá résztvesznek a Kar oktatói is, akik nem csak figyelemmel kísérik a történéseket, hanem alkalom adtán részesei is. Így lehetőségük van a hallgatóknak a tanárokkal közvetlenebb kapcsolatba kerülni.
Kockanap:
ßA Kockanap a Kar egyik legkülönlegesebb szakmai rendezvénye, ahol a hallgatóknak/versenyzőknek 3 fős csapatokat alkotva kell megmérkőzniük egymással.
$A kockanap keretein belül egy komplexebb programozási feladatot kell megoldaniuk, amely rendszerint több kisebb modulból épül fel, így az egyes alfeladatok jól feloszthatók a csapattagok között.
$Hogy mi a slusszpoén a kockanapban? Az, hogy mindezek megvalósítására 24 órájuk van, amelyet folyamatosan a helyszínen tölthetnek el! Természetesen a programozás önmagában is fárasztó tud lenni, hát még ilyen feszített tempó mellett, - éppen ezért a Neumann HÖK gondoskodik az étel, ital és kávé ellátmányáról a versenyzőknek.
NIKEWAR és E-sport:
ßA NIKEWAR E-Sport Bajnokság az óbudais hallgatók egyik kedvenc eseménye, amit már több alkalommal is megrendezésre került a hallgatóság számára.
$Akik szeretnétek kiengedni a gőzt, vagy meg szeretnék mérettetni magukat az óbudai Egyetem legjobbjaival, akkor a NIKEWAR E-Sport Bajnokságon megtehetik.
$A NIKEWAR E-Sport Bajnokság minden évben online kerül megrendezésre. Az aktuális játékfelhozatal a hallgatók igényeitől függ. A legnépszerűbb játékok eddig a Counter-Strike: Global Offensive és a League of Legends mellett a Rocket League voltak. A döntő meccseket élőben közvetítik az érdeklődők számára a NIK HÖK Twitch csatornáján.
Közös rendezvények:
ßA kari rendezvényeken túl az Egyetemi Hallgatói önkormányzat is színvonalas összegyetemi rendezvényeket rendez, amiken az összes kar képviselteti magát.
$Ezek az összegyetemi rendezvények remek alkalmak, hogy karok közti kötelék szorosabbá válljon és hatalmasakat bulizzanak.
$Ma már elképzelhetetlen, hogy az év ezek az összegyetemi rendezvények: Gólyatábor After, Félévnyító, Gólyahajó, Halloweeni Party, Gólyabál, KIN kupa, vagy Óbudai Egyetemi Napok nélkül teljen. Ezek azok a bulik, amik felejthetetlenné teszik a hallgatói életet.